　　蔡文姬，名琰，字文姬（一作明姬，昭姬），东汉陈留国（今河南粑县）人。东汉文学家蔡邕（伯喈）之女。博学而有辩才。熟谙音律。16岁嫁给河东卫仲道，婚后不久，夫亡无子，回娘家居住。
　　东汉末年，中原战乱，被董卓的部将所虏，在南匈奴居住了12年。在万般无奈的情况下当了匈奴左贤王的妻子，生了2个儿子。曹操与蔡邕友善且情意相投，惜文姬的才华，故造使以金壁赎回，接到中原。
　　文姬于公元208年4月4日（汉建安十三年三月初一日）重返家园，后再嫁屯田都尉董祀。奉命补蔡邕的散佚典籍，忆写400多篇，文无遗漏。有五言及骚体《悲愤诗》各一首传世，倾吐乱离之苦及归汉时母子别情，哀怨激愤，是东汉末年战乱生活的真实写照。
　　相传琴曲歌辞《胡茄十八拍》是她的杰作。
　　附：《悲愤诗》
　　汉季失权柄，董卓乱天常。志欲图篡弑，先害诸贤良。
　　逼迫迁旧邦，拥主以自强。海内兴义师，欲共讨不祥。
　　卓众来东下，金甲耀日光。平土人脆弱，来兵皆胡羌。
　　猎野围城邑，所向悉破亡。斩截无孑遗，尸骸相撑拒。
　　马边悬男头，马后载妇女。长驱西入关，迥路险且阻。
　　还顾邈冥冥，肝脾为烂腐。所略有万计，不得令屯聚。
　　或有骨肉俱，欲言不敢语。失意几微间，辄言弊降虏。
　　要当以亭刃，我曹不活汝。岂敢惜性命，不堪其詈骂。
　　或便加棰杖，毒痛参并下。旦则号泣行，夜则悲吟坐。
　　欲死不能得，欲生无一可。彼苍者何辜，乃遭此厄祸。
　　边荒与华异，人俗少义理。处所多霜雪，胡风春夏起。
　　翩翩吹我衣，肃肃入我耳。感时念父母，哀叹无穷已。
　　有客从外来，闻之常欢喜。迎问其消息，辄复非乡里。
　　邂逅徼时愿，骨肉来迎己。己得自解免，当复弃儿子。
　　天属缀人心，念别无会期。存亡永乖隔，不忍与之辞。
　　儿前抱我颈，问母欲何之。人言母当去，岂复有还时。
　　阿母常仁恻，今何更不慈。我尚未成人，奈何不顾思。
　　见此崩五内，恍惚生狂痴。号泣手抚摩，当发复回疑。
　　兼有同时辈，相送告离别。慕我独得归，哀叫声摧裂。
　　马为立踟蹰，车为不转辙。观者皆嘘唏，行路亦呜咽。
　　去去割情恋，遄征日遐迈。悠悠三千里，何时复交会。
　　念我出腹子，胸臆为摧败。既至家人尽，又复无中外。
　　城廓为山林，庭宇生荆艾。白骨不知谁，纵横莫覆盖。
　　出门无人声，豺狼号且吠。茕茕对孤景，怛咤糜肝肺。
　　登高远眺望，魂神忽飞逝。奄若寿命尽，旁人相宽大。
　　为复强视息，虽生何聊赖。托命于新人，竭心自勖励。
　　流离成鄙贱，常恐复捐废。人生几何时，怀忧终年岁。
